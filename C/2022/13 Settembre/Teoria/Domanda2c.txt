Nei sistemi Multi programmati e Multitask si ha l'esigenza di:
- caricare più processi in memoria;
- massimizzare l'uso della CPU assegnandola ai diversi processi in esecuzione;
Per la gestione della multiprogrammazione e del multitask è necessario lo Scheduler dei Processi, esistono 3 tipologie di Scheduler breve, medio e lungo termine.

1. Scheduler a Breve Termine

Seleziona processi Pronti da assegnare alla CPU prelevandoli dalla Coda dei Processi Pronti, questo scheduler interviene molto frequentemente (ms), chi materialmente assegna il processo scelto sulla CPU è il dispatcher.
Ogni volta che un processo in esecuzione passa negli stati di attesa o di pronto, un nuovo processo deve essere scelto e messo in esecuzione.

2.Scheduler a Lungo Termine

Controlla la multiprogrammazione, ossia il caricamento dei processi in memoria centrale, ovvero controlla il passaggio da Nuovo a Pronto.
Il principale obiettivo è quello di uguagliare la frequenza media di caricamento dei processi con quella con cui i processi lasciano la memoria, un altro obiettivo potrebbe essere anche quello di selezionare i processi per tipologia:
- processi con prevalenza di I/O (I/O bound), se tutti i processi fossero I/O bound , la lista dei processi pronti sarebbe sempre vuota;
- processi con prevalenza di elaborazione (CPU bound), se tutti i processi fossero CPU bound , la lista dei processi in attesa sarebbe vuota;
Il giusto compromesso è un mix tra le due tipologie di processi.
Questo Scheduler interviene molto meno frequentemente dello scheduler a breve termine e rischedula con tempi dell’ordine dei secondi/minuti.

3. Scheduler a Medio Termine

Lo scheduler di medio termine gestisce sempre la multiprogrammazione, riduce il numero di processi in memoria migliorando le prestazioni.
Per questo Scheduler si parla di Swapping, ovvero il Caricamento e Scaricamento a/da Memoria.
In questo Scheduler avviene il così dettto Cambio di contesto, ovvero ogni qual volta un processo in esecuzione passa negli stati di attesa o di pronto, un nuovo processo deve essere scelto e messo in esecuzione, questo è uno scheduler a breve termine + dispatch.
Con il Context Switching si ha il salvataggio dello stato del processo che era in esecuzione (registri, stack , descrittori dei file) e il caricamento dello stato del nuovo processo da eseguire (registri, stack , descrittori dei file), il tempo dedicato al context switching è overhead , cioè lavoro non utile direttamente ad alcun processo.
